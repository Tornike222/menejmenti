# menejmenti



გლობალური მენეჯმენტი
თავი 1 

1.რა არის გლობალიზაცია?
მსოფლიო მასშტაბით ეკონომიკური, კულტურული და სხვა მიღწევების გაცვლის და გაზიარების პროცესი, რომელიც აახლოებს ქვეყნებს და კონტინენტებს

2.რა არის ბაზრების გლობალიზაცია?

  ყველა ზომის ფირმები სარგებლობენ და შესაბამისად ხელს უწყობენ ბაზრების გლობალიზაციას 
მცირე სტატისტიკა: 
•  აშშ-ის ექსპორტიორთა 97 პროცენტს 500–ზე ნაკლები თანამშრომელი ჰყავს დასაქმებული ამერიკაში
•  ყველა მცირე და საშუალო ზომის გერმანული კომპანიების 98% მონაწილეობს საერთაშორისო ბაზრებზე

3.რა არის წარმოების გლობალიზაცია?

●	კომპანიები აწვდიან საქონელს და მომსახურებას მსოფლიოს სხვადასხვა ქვეყნიდან, რათა გამოიყენონ წარმოების ფაქტორების ღირებულებისა და ხარისხის ეროვნული განსხვავებები (სპეციალური სავაჭრო რეჟიმები, დაბალი გადასახადები)
●	 კომპანიებს შეუძლიათ შეამცირონ მათი საერთო დანახარჯები და იყვნენ უფრო ეკონომიურები

4.გლობალური ორგანიზაციები

●World Trade Organization (WTO) - მსოფლიო სავაჭრო ორგანიზაცია
●International Monetary Fund (IMF) -  საერთაშორისო სავალუტო ფონდი
●World Bank - მსოფლიო ბანკი
●United Nations (UN) - გაერო
●G20 - დიდი ოცეული, ა.შ
5.საერთაშორისო ინსტიტუციების საქმიანობა

1.მსოფლიო ტურიზმის ორგანიზაცია (UNWTO) – გაეროს სპეციალიზებული ორგანო, რომელიც არის წამყვანი საერთაშორისო ორგანიზაცია ტურიზმის სფეროში. იგი ხელს უწყობს პასუხისმგებლიანი, მდგრადი და ყველასათვის ხელმისაწვდომი ტურიზმის განვითარებას.
2.საერთაშორისო სავალუტო ფონდი (IMF) -  მიზნად ისახავს გლობალური ფინანსური სისტემის უზრუნველყოფას უცხოური გადაცვლის კურსების და საგადამხდელო ბალანსის მონიტორინგის მეშვეობით. ის ასევე საჭიროებისამებრ სთავაზობს ტექნიკურ და ფინანსურ დახმარებას განვითარებად ქვეყნებს.
3.მსოფლიო ბანკი (WB) - საერთაშორისო საფინანსო ორგანიზაცია, რომლის შექმნის მიზანიც განვითარებადი ქვეყნების ფინანსური და ტექნიკური დახმარება

6.რა არის გლობალიზაციის drive? ანუ რატომ მჭირდება მეტი გლობალიზაცია
•  მცირეა საქონლის, მომსახურების და კაპიტალის თავისუფალი მიმოქცევისთვის საჭირო ბარიერები
•  საშუალო ტარიფები მხოლოდ 4% -ია
•  უფრო ხელსაყრელი გარემოა პირდაპირი უცხოური ინვესტიციებისათვის
•  ხელს უწყობს გლობალურ წარმოებას
•  და ტექნოლოგიური ცვლილებას
•  ინტერნეტი: გლობალური ეკონომიკის ინფორმაციის ხერხემალი
•  იხვეწება ტრანსპორტირების ტექნოლოგია

7.რას ნიშნავს გლობალიზაცია ფირმებისათვის?
●	სავაჭრო და ინვესტიციების დაბალი ბარიერები ნიშნავს, რომ ფირმებს შეუძლიათ მსოფლიო და არა ცალკეული ქვეყანა განიხილონ როგორც მათი ბაზარი
●	ფირმებს აქვთ შესაძლებლობა, აწარმოონ პროდუქცია მათთვის ოპტიმალურ ადგილას
●	ტექნოლოგიური განვითარება ნიშნავს ტრანსპორტირების დაბალ ხარჯებს
●	ის ეხმარება გლობალური ბაზრების შექმნას და ფირმებს საშუალებას აძლევს მოახდინონ წარმოება ეკონომიკურ, გეოგრაფიულად ცალკეულ ადგილებში
●	ინფორმაციის დამუშავება და კომუნიკაცია გაცილებით მარტივია და მცირეხარჯიანი
●	ის ეხმარება ელექტრონული გლობალური ბაზრის შექმნას
●	ის ეხმარება მსოფლიო კულტურისა და სამომხმარებლო პროდუქციის გლობალური ბაზრის შექმნაში
8.პირდაპირი უცხოური ინვესტიციები (FDI)
●	პირდაპირი ინვესტიცია ქვეყნის წარმოებასა და ბიზნესში უცხოური საწარმოს მიერ კომპანიის შეძენა ან არსებული ბიზნესის გაფართოებაა
●	უმნიშვნელოვანესი კომპონენტია ქვეყნის ეკონომიკაში
9.გლობალური ეკონომიკა კარგია?
მხარდამჭერები თვლიან, რომ გაზრდილი ვაჭრობა და საერთაშორისო ინვესტიციები ნიშნავს საქონლისა და მომსახურების დაბალ ფასებს
•ასევე უფრო დიდია ეკონომიკური ზრდა
•უფრო მაღალია სამომხმარებლო შემოსავალი და მეტია სამუშაო ადგილები
კრიტიკოსები აღნიშნავენ, რომ გლობალიზაცია გამოიწვევს
•დასაქმებულების შემცირებას
•გარემოს დაბინძურების რისკები იზრდება 
გლობალიზაციის მოწინააღმდეგეები საპროტესტო აქციებით რეგულარულად გამოდიან ხოლმე გლობალური ინსტიტუტების მთავარ შეხვედრებზე


10.როგორ მოქმედებს გლობალიზაცია შრომის პოლიტიკასა და გარემოზე?

●	კრიტიკოსები ამტკიცებენ, რომ ფირმები თავს არიდებენ შრომისა და გარემოსდაცვითი რეგულაციების დაცვას, წარმოება გადააქვთ იმ ქვეყნებში, სადაც ასეთი რეგულაციები არ არსებობს
●	რეგულაციების ნაკლებობის გამო, ხშირია შრომითი დარღვევები
●	
11.როგორ გავლენას ახდენს კომპანიების მენეჯმნეტზე ბაზრების გლობალიზაცია?

საერთაშორისო კომპანიების მენეჯმენტის სტილი განსხვავდება ერთმანეთისგან, რადგან
•	ქვეყნები განსხვავდებიან ერთმანეთისგან
•	საერთაშორისო ბიზნესის წინაშე არსებული პრობლემების სპექტრი უფრო ფართოა და პრობლემები უფრო რთულია, ვიდრე შიდა ბიზნესში

12.რა არის მულტინაციონალური საწარმო?
•	ნებისმიერი კომპანია, რომელიც ეწევა საწარმოო საქმიანობას ორ ან მეტ ქვეყანაში
•	ეს კომპანიები ასევე მნიშვნელოვან როლს ასრულებენ გლობალიზაციაში. ზოგიერთის მტკიცებით გლობალიზაციის საპასუხოდ ამჟამად ტრანსნაციონალური კორპორაციის ახალი ფორმა ვითარდება - გლობალური ინტეგრირებული საწარმო

თავი 2
             პოლიტიკური ეკონომიკა და ეკონომიკური განვითარება,სხვაობები კულტურებს შორის
1.ქვეყნის ეკონომიკური განვითარების დონე
GDP (Gross Domestic Product. იგივე მთლიანი შიდა პროდუქტი) და GNI (Gross National Income. იგივე მთლიანი ეროვნული შემოსავალი)
➢GDP(მშპ) ესაა ქვეყნის მასშტაბით დროის გაკრვეულ პერიოდში წარმოებული საქონლისა და მომსახურების საბოლოო ღირებულებების ჯამი - სხვაგვარად რომ ითქვას, ყველა იმ საბოლოო საქონლისა და მომსახურების საბაზრო ღირებულებაა, რომელიც იწარმოება ქვეყნის შიგნით დროის მოცემულ პერიოდში.
➢GNI კი გვეუბნება თუ რამდენია ის ჯამური წლიური შემოსავალი, რომელიც ქვეყნის მოქალაქეებმა მიიღეს
2.განსხვავება მთლიან ეროვნულ პროდუქტსა და მთლიან შიდა პროდუქტებს შორის
მთლიანი ეროვნული პროდუქტი ზომავს შემოსავალს, მიღებულს ქვეყნის საწარმოების მიერ, მიუხედავად ამ საწარმოების ფიზიკური მდებარეობისა, ქვეყნის შიგნით თუ საზღვარგარეთ;
მთლიანი შიდა პროდუქტი კი მოქცეულია ქვეყნის საზღვრებში არსებული საწარმოების მიერ წარმოებული შემოსავლით, მიუხედავად იმისა, ეკუთვნის თუ არა ყველა საწარმო ამ ქვეყანას
➢GNI შეიძლება შეცდომაში შემყვანი იყოს, რადგან სხვადასხვა ქვეყანაში ფასების სხვადასხვა დონეა. სწორედ ამიტომ, ქვეყნების შედარებისას უნდა გამოვიყენოთ PPP - ით დაკორექტირებული რიცხვები (Purchasing Power Parity).
➢ქვეყნებს შორის მკვეთრი სხვაობაა სიმდიდრის და ცხოვრების დონის მხრივ. მაგალითად, ინდოეთის ერთ მოქალაქეს შეუძლია მოიხმაროს მხოლოდ 11% ამერიკის მოქალაქის მოხმარებულ პროდუქტსა და სერვისთან შედარებით.
➢ქვეყნის განვითარებისთვის ყველაზე მნიშვნელოვანი საზომი კი სიმდიდრის ზრდის ტემპია (real GDP growth rate).
3.მსყიდველობითი უნარის პარიტეტი
თეორია, რომლის მიხედვითაც ნებისმიერი ვალუტის ერთი ერთეულით უნდა შეგვეძლოს საქონლის ერთი და იმავე რაოდენობის შეძენა ყველა ქვეყანაში. ეს თეორია იყენებს ორი ნებისმიერი ვალუტის გრძელვადიანი წონასწორობის გადაცვლის კურსს მათი მსყიდველობითი უნარის გასათანაბრებლად. ამ იდეის თანახმად ეფექტიანი ბაზრის პირობებში საქონელი ყველგან ერთ ფასად უნდა იყიდებოდეს.მსყიდველობითი უნარის პარიტეტი საშუალებას იძლევა დადგინდეს, რამდენი ფულია საჭირო ერთი და იმავე ოდენობის საქონლისა და მომსახურების შესაძენად სხვადასხვა ქვეყნებში. ეს არის საზომი სხვადასხვა ქვეყნის ცხოვრების დონის განსხვავების შესადარებლად
4.განვითარებული და განვითარებადი ქვეყნები
განვითარებადი ქვეყნები ხშირად უფრო მაღალი ზრდის ტემპით გამოირჩევიან, ვიდრე განვითარებული ქვეყნები. ამას რამდენიმე მიზეზი აქვს.
1.პირველი მიზეზი ეკონომიკაში გაჯერების ეფექტია, რაც გულისხმობს იმას, რომ ბევრად მეტი რესურსი და პოტენციალია ათვისებული განვითარებულ ქვეყნებში, ვიდრე განვითარებადში.
2.მეორე მიზეზი მთავრობის ზომას, გადასახადების დონეს და რეგულაციურ წნეხს უკავშირდება. დასავლეთ ევროპული ქვეყნების დიდმა ნაწილმა მას შემდეგ, რაც ტოპ განვითარების დონეს მიაღწიეს, ეკონომიკური პოლიტიკა რიგ საკითხებში მემარცხენე მიდგომებს დაუქვემდებარეს და გაზარდეს როგორც საგადასახადო წნეხი (საგადასახადო შემოსავლები / მშპ), ისე რეგულაციური წნეხი. სწორედ ამიტომ, მათი ეკონომიკური ზრდის ტემპი შემცირდა.
5.ეკონომიკური პროგრესის განსაზღვრის კრიტერიუმები
•საბაზრო ეკონომიკა და ეკონომიკური თავისუფლება. ნებისმიერი კვლევის მიხედვით, რაც უფრო ეკონომიკურად თავისუფალია ქვეყანა, მით მეტია მისი ეკონომიკური ზრდა სხვა თანაბარ პირობებში (ceteris paribus. თუ გამოვრიცხავთ დამატებით სხვა ცვლადებს, რომელიც გავლენას ახდენს ქვეყნის მდგომარეობაზე);
•ინოვაცია და ანტრეპრენორული საქმიანობა. რაც მეტ სიახლეს ქმნის საზოგადოება და რაც მეტადაა ჩართული ინოვაციურ სამეწარმეო და სერვის საქმიანობაში, მით მეტად ითვისებს ახალ ბაზრებს და სწრაფი ტემპით ქმნის სიმდიდრეს. მოცემულის მიღწევადობა სწორედ თავისუფალ საბაზრო სისტემაში უფრო მიიღწევა, ვიდრე ჩაკეტილ, არაგლობალიზებულ და ზედმეტად რეგულირებულ საზოგადოებაში.
•პოლიტიკური მოწყობა და სისტემა. საკუთრების დაცულობა ერთადერთი გარანტია მეტი სიმდიდრის შესაქმნელად.
6.საბაზრო ეკონომიკისთვის დამახასიათებელია ნიშნებია
•დერეგულაცია. მაქსიმალური თავისუფლება იმისათვის, რომ აკეთო ბიზნესი, იპოვო სამუშაო ადგილი, დასაქმდე და მიიღო შენთვის სასურველი საქონელი თუ სერვისი მთავრობისგან ხელის შეშლის გარეშე;
•პრივატიზაცია. კერძო საკუთრების უფლების მაქსიმალურად დაცულობის პირობებში მოსახლეობისთვის იმ ქონების გადაცემა, რომელიც არავისი არ არის და ხელისუფლების ბალანსზეა. რაც მეტი კერძო საკუთრებაა ქვეყანაში, მით მეტია შექმნილი სიმდიდრე, რადგან მოქალაქე თავის საკუთრებაზე უკეთესად ზრუნავს და უფრო მეტ სარგებელს იღებს, ვიდრე მთავრობა
• გამართული ლეგალური სისტემა. საკუთრების დაცულობა. საკუთრების დაცულობის და დამოუკიდებელი სასამართლოს გარეშე შეუძლებელია ეკონომიკას ეწოდოს საბაზრო, რადგან საბაზრო ეკონომიკა მთლიანად კერძო საკუთრების უფლებაზე დგას.
7.ინვესტიციის თანმხლები სარგებელი ხარჯები და რისკები
სხვადასხვა ქვეყნებში ინვესტიციას თან ახლას სარგებელი, ხარჯები და რისკები.
 
➢სარგებელი შეიძლება იყოს ბაზრის ზომა, მომხმარებლის მსყიდველუნარიანობა, გლობალიზებული ბაზარი და სხვა.
➢ხარჯები მოიცავს ისეთ საკითხებს, როგორიცაა კორუფციული გარემო, ინფრასტრუქტურული განუვითარებლობა, over-regulated ბიზნეს გარემო, მაღალი გადასახადები და სხვა.
➢რისკები - პოლიტიკური, ისე ეკონომიკური მომავალი ქვეყნის.
8.კულტურის შორის სხვაობა
➢კულტურა- სისტემა ღირებულებების და ნორმების, რომელიც აერთიანებს ადამიანების ჯგუფს და ეს ყველაფერი ერთად ცხოვრების დიზაინს ქმნიან.
➢ღირებულებებში იგუსლიხმება ყველაფერი ის, რისიც ჯგუფს სჯერა რომ სწორია, კარგია და სასურველია.
➢ნორმებში იგულისხმება სოციალური წესები და გაიდლაინები, რომელიც გვკარნახობს სწორ ქცევას ამა თუ იმ სიტუაციაში
მნიშვნელოვანი კომპონენტებია:
➢სოც.სტრუქტურა, რელიგია, განათლება, და ენა.

თავი 3
საერთაშორისო ვაჭრობის თეორიები
1.თავისუფალი ვაჭრობა
• სიტუაცია, როდესაც მთავრობა არ ცდილობს კვოტებით ან სხვადასხვა ვალდებულებით ზეგავლენა მოახდინოს და შეზღუდოს მოქალაქეები იმაში თუ რომელი იმპორტირებული პროდუქცია შეიძინონ ან რისი წარმოება და გაყიდვა შეუძლიათ სხვა ქვეყანაში
• სხვაგავარად, კლასიკური განმარტებით ესაა სავაჭრო პოლიტიკა, რომელიც არ ზღუდავს იმპორტსა და ექსპორტს. იგივეა, რაც თავისუფალი ბაზრის იდეა საერთაშორისო ვაჭრობაში
• თავისუფალ ვაჭრობას ძირითადად ლიბერალური ეკონომიკის მომხრე პოლიტიკური პარტიები უჭერენ მხარს. ხოლო ეკონომიკურად მემარცხენე და ნაციონალისტური პარტიები თავისუფალი ვაჭრობის საპირისპიროდ, პროტექციონიზმს ემხრობიან
2.რატომ არის თავისუფალი ვაჭრობის თეორიები მნიშვნელოვანი?
➢საერთაშორისო ვაჭრობის თეორიები ინდივიდუალური ბიზნეს ფირმებისთვის მნიშვნელოვანია, რადგან ეხმარება მათ, სწორად განსაზღვრონ თუ სად უნდა განახორციელონ თავისი საწარმოო საქმიანობები
➢სავაჭრო თეორიების მიხედვით ნათელია საუდის არაბეთი რატომ ეწევა ნავთობის ექსპორტს, განა კაკაოს, ხოლო ბრაზილია ყავის ექსპორტს
3.ადამ სმიტის თეორია
შოტლანდიელი პოლიტიკური ეკონომისტი და ფილოსოფოსი. თანამედროვე ეკონომიკური თეორიის ერთ-ერთი ფუძემდებელი
ადამ სმიტი ამტკიცებდა, რომ ბაზრის უხილავი ხელი, განსხვავებით სამთავრობო პოლიტიკისა, განსაზღვრავს იმას, თუ რის ექსპორტს და იმპორტს ახორციელებს ქვეყანა. მისი აზრით ვაჭრობის მიმართ ასეთი “let to do” (ლიბერალური) დამოკიდებულება ქვეყნების ინტერესებში უნდა შედიოდეს
4.რატომ არის თავისუფალი ვაჭრობა სარგებლის მომტანი,მაგალითი
არ იქნება რაციოინალური, ისლანდიამ თვითონ აწარმოოს ფორთოხალი. ისლანდიას შეუძლია ისარგებლოს ვაჭრობით „პროდუქტების გაცვლით“, მაგალითად, მას შეუძლია დაბალი დანახარჯით აწარმოოს ზოგიერთი პროდუქტი (თევზი), და გაცვალოს ისეთ პროდუქტში, რომელსაც თვითონ ვერ აწამროებს (ფორთოხალი). ამრიგად, ისლანდიელებს შეუძლიათ საერთაშორისო ვაჭრობით დაკავება და ხეირის მიღება
5.ვაჭრობის ახალი თეორია
ზოგიერთ შემთხვევაში ქვეყნები სპეციალიზირდებიან კონკრეტული პროდუქციის წარმოებასა და ექსპორტში, ეს კი ხდება მასშტაბის ეკონომიურობიდან გამომდინარე. ასეთ ქვეყნებში ფირმებს, რომლებიც პირველად შედიან ბაზარზე, აქვთ კონკურენტული უპირატესობა
6.მერკანტილიზმი
ქვეყნის სიმდიდრედ მიჩნეულ იქნა ფასეულობები, რომელიც წარმოდგენილი იყო ოქროსა და სხვა ძვირფასი ლითონების რაოდენობით
➢საგარეო ვაჭრობაში სახელმწიფოს აქტიურ ჩარევა ანუ მკაცრი კონტროლის დაწესება საერთაშორისო გაცვლის სფეროზე. სავაჭრო პოლიტიკა ორიენტირებული იყო ექსპორტის ყოველმხრივ წახალისება-ხელშეწყობაზე. ეს მიდგომა აფრთხობდა უცხოელ ვაჭრებს და ხელს უშლიდა საერთაშორისო ვაჭრობის შემდგომ განვითარებას
7.აბსოლუტური უპირატესობის თეორია
ქვეყანამ უნდა აწარმოოს ის პროდუქტები, რომლებზეც მას შეუძლია დახარჯოს ნაკლები, ვიდრე სხვა ქვეყნები ხარჯავენ. მან უნდა მოახდინოს ამ პროდუქტების ნამეტის ექსპორტი და შემოიტანოს ის პროდუქტები, რომელთა წარმოებაც ძვირი უჯდება
8.შედარებითი უპირატესობის თეორია
მაგალითად, ეკონომიკა შედგება მხოლოდ ორი, A და B ქვეყნისგან და იწარმოება მხოლოდ ორი საქონელი — ბრინჯი და თვითმფრინავები. A ქვეყნის მიერ გაწეული დანახარჯები საკმარისია ან 10 000 ტონა ბრინჯის ან 500 თვითმფრინავის საწარმოებლად, ხოლო B ქვეყნის მიერ დახარჯული რესურსები საკმარისია ან 10 000 ტონა ბრინჯის, ან 300 თვითმფრინავის საწარმოებლად. აქედან გამომდინარე, ერთი და იმავე რესურსების დახარჯვისას, 10 000 ტონა ბრინჯის წარმოების შემთხვევაში B ქვეყნის ალტერნატიული დანახარჯი გამოხატული თვითმფრინავებით უფრო ნაკლებია, ვიდრე A ქვეყნისა. შეიძლება ითქვას, რომ B ქვეყანას ხორბლის წარმოებაში გააჩნია შედარებითი უპირატესობა.
9.წარმოების ფაქტორთა თანაფარდობის თეორია
ღია ეკონომიკაში ქვეყანა ცდილობს დასპეციალიზირდეს იმ საქონლის გამოშვებაზე, რომლის უზრუნველყოფისთვისაც აქვს ჭარბი ფაქტორები, ანუ წარმოების ფაქტორების ხელმისაწვდომობა განაპირობებს რომელ საქონელს აწარმოებს ქვეყანა
10.პროდუქტის სასიცოცხლო ციკლის თეორია
დანერგვის ეტაპი: ქვეყნის ადგილობრივი ბაზარი უბიძგებს მწარმოებელს ამა თუ იმ პროდუქციის შექმნისკენ
➢ ზრდის ეტაპი: დანერგვის ეტაპზე საქონლის გასაღების ზრდა კონკურენტების მასტიმულირებელია. ამ ეტაპზე ტექნოლოგიური პროცესი შედარებით სრულყოფილი ხდება, კონკურენტული ურთიერთობა ძლიერდება, იზრდება კაპიტალდაბანდებები და იწყება წარმოების საზღვარგარეთ განვითარება
✓ სიმწიფის ეტაპისათვის დამახასიათებელია საბაზრო სივრციდან პირველი მწარმოებლის თანდათანობით შევიწროება-განდევნა, ხოლო კონკურენციის მნიშვნელოვანი იარაღი ფასი ხდება.
✓ დაქვეითების ეტაპი: სიმწიფის ეტაპზე გამოვლენილი ფაქტორების ზემოქმედება თანდათანობით ძლიერდება და საქონლის რეალიზაციის მოცულობა მნიშვნელოვნად მცირდება, მოწინავე ფირმები ქმნიან სპეციალურ ჯგუფებს, რომლებმაც უნდა შეისწავლონ ვითარება და გამოიტანონ დასკვნა: დატოვონ საქონლის წარმოება უცვლელად თუ შეცვალონ მარკეტინგული სტრატეგია ან თუ მოხსნან საქონელი წარმოებიდან.
11.პორტერის ეროვნული კონკურენტული უპირატესობის თეორია
ქვეყნის კონკურენტუნარიანობა ინდუსტრიაში დამოკიდებულია ინდუსტრიის ინოვაციების და განახლების შესაძლებლობებზე
ოთხი განმსაზღვრელი ფაქტორია:
(1) ადგილობრივი ბაზრის რესურსი და შესაძლებლობები
(2) ადგილობრივი ბაზრის მოთხოვნის პირობები
(3) ადგილობრივი მომწოდებლები და დამატებითი ინდუსტრიები და
(4) ადგილობრივი ფირმის მახასიათებლები.


თავი 8
FDI - პირდაპირი უცხოური ინვესტიციები

1.რა არის პირდაპირი უცხოური ინვესტიცია
●	პირდაპირი ინვესტიცია 💰
ქვეყნის წარმოებასა და ბიზნესში უცხოური საწარმოს მიერ კომპანიის შეძენა ან არსებული ბიზნესის გაფართოება
 • პორტფელური ინვესტიცია 💸
პასიური ინვესტიცია სხვა ქვეყნის ფასიან ქაღალდებში, როგორიცაა აქციები და ობლიგაციები

2.პირდაპირი უცხოური ინვესტიცია შეიძლება გამოიხატებოდეს
●	თუ კომპანია რიცხავს ფულს და დებს ამ ფულს ამა თუ იმ ბიზნესში, მაშინ ესაა ფულადი ინვესტიცია
●	•არაფულადი ინვესტიცია - მაგალითად, უცხოურმა კომპანიამ ჩამოიტანა დანადგარი და ამ დანადგარით ახორციელებს წარმოებას. მაშინ, მოცემული დანადგარიც გავა პირდაპირ უცხოურ ინვესტიციაში.

3.რატომ არის უცხოური ინვსეტიციები ასეთი მნიშვნელოვანი?
პირდაპირი უცხოური ინვესტიციები უცხოური ვალუტის ქვეყანაში შემოდინების მნიშვნელოვანი წყაროა და შესაბამისად, უდიდესი მნიშვნელობა აქვს ეროვნული ვალუტის კურსის სტაბილურობისთვის.
4.ინვესტიციების გადინება და ინვესტიციების შემოდინება FDI outflow and FDI inflow
თუ A ქვეყნის აქტორი ამავე ქვეყნიდან B ქვეყანაში ახორციელებს ინვესტიციას, A ქვეყნისთვის ესაა FDI Outflow,ხოლო B ქვეყნისთვის FDI Inflow
5.FDI-ის ზრდის მიზეზები
(1) სიმდიდრის ზრდა და ბაზრების გაჯერება დროთა განმავლობაში ქმნის სტიმულებს მდიდარი და გაჯერებული ეკონომიკებიდან რესურსები წაიღოს ნაკლებად მდიდარ და ნაკლებად გაჯერებულ ეკონომიკებში, რათა გაყიდვები და მოგება გაიზარდოს
(2) კომპანიების ზრდა საჭიროებს გაყიდვების ზრდას
(3) განვითარებულ ქვეყნებში საქმის კეთება ხშირ შემთხვევაში ნაკლებად მიმზიდველი ხდება, რადგან უკანასკნელი 30 წელი გადასახადების და რეგულაციების მკვეთრი ზრდით გამოირჩეოდა განსაკუთრებით დასავლეთის ქვეყნებში და
(4) განვითარებად ქვეყანას შედარებითი უპირატესობა შეიძლება ჰქონდეს ფასებში და წარმოების დაბალ დანახარჯებში, ვიდრე განვითარებულ ქვეყნებს

6.ინტერნალიზაციის თეორია
ზოგიერთ კომპანიას ურჩევნია, რომ FDI გააკეთოს, ვიდრე გადასცეს უფლებები,  პროდუქტი ან ლიცენზია სხვა ქვეყანას. ამას თავისი მიზეზები აქვს. ეს მიზეზებია:
(1)შედარებითი უპირატესობა სხვა კომპანიებთან თუ აქტორებთან მიმართებაში როგორც პროდუქტის მხრივ, ისე მენეჯმენტის კუთხით
(2)ტექნოლოგიების გაზიარების პრობლემა
(3)პროდუქციაზე კონტროლი (სტანდარტების დაცვა).

7.FDI-ის იდეოლოგიური ჭრილი
❌ მარქსისტული ეკონომიკური სკოლები - პირდაპირ უცხოურ ინვესტიციებს იმპერიალიზმის ნაწილად განიხილავენ, რაც ქვეყნის და მოსახლეობის ექსპლუატაციისკენაა მიმართული
 ✅ ლიბერალური იდეოლოგიების სკოლები - მეტი ინვესტიცია ნიშნავს მეტ სიმდიდრეს

თავი 9
რეგიონალური ეკონომიკური ინტეგრაცია-ვაჭრობის რეჟიმები
1.რეგიონალური ეკონომიკური ინტეგრაცია
გეოგრაფიული რეგიონის ქვეყნებს შორის მიღწეულ შეთანხმებებს, რომ შეამცირონ და საბოლოოდ მოიხსნას ტარიფული და არატარიფული ბარიერები საქონლის, მომსახურების და წარმოების ფაქტორების თავისუფალი მიმოქცევისას.
2.ეკონომიკური ინტეგრაციის მექანიზმებია:
●	თავისუფალი სავაჭრო ზონები
●	საბაჟო კავშირები
●	საერთო ბაზრები
●	ეკონომიკურ კავშირები
●	პოლიტიკური გაერთიანებები
3.ეკონომიკური ინტეგრაციის მექანიზმების განმარტება
•თავისუფალი ვაჭრობის ზონაში  წევრ ქვეყნებს შორის საქონლისა და მომსახურების ვაჭრობის დროს ყველა ბარიერი მოხსნილია. (EFTA)
•საბაჟო კავშირი - ანადგურებს სავაჭრო ბარიერებს წევრ ქვეყნებს შორის და იღებს საერთო საგარეო სავაჭრო პოლიტიკას. საერთო საგარეო სავაჭრო პოლიტიკის შემუშავება მოითხოვს მნიშვნელოვან ადმინისტრაციულ მექანიზმებს, რომლებიც გააკონტროლებენ არაწევრებთან სავაჭრო ურთიერთობებს. საბაჟო კავშირში შესული ქვეყნების უმეტესობას სურს კიდევ უფრო მეტი ეკონომიკური ინტეგრაცია მოახდინოს.
•საერთო ბაზარი, არ წარმოადგენს ბარიერებს ვაჭრობას წევრ ქვეყნებს შორის, მოიცავს საერთო საგარეო სავაჭრო პოლიტიკას და საშუალებას აძლევს წარმოების ფაქტორებს თავისუფლად გადაადგილდნენ წევრებს შორის.
•ეკონომიკური კავშირი კიდევ უფრო მჭიდრო ეკონომიკურ ინტეგრაციასა და თანამშრომლობას გულისხმობს ვიდრე საერთო ბაზარი.
4.ვაჭრობის შექმნა (Trade creation)
●	მაღალი ფასის მქონე ადგილობრივი მწარმოებლები იცვლება იაფი სავაჭრო მწარმოებლებით თავისუფალი ვაჭრობის ზონიდან
●	ან როდესაც უფრო მაღალი ღირებულების გარე მწარმოებლები შეიცვლება თავისუფალი ვაჭრობის ზონაში არსებული დაბალი ღირებულების გარე მწარმოებლებით
5.ვაჭრობის გადამისამართება
დაბალი ღირებულების გარე მიმწოდებლები (არაწევრი ქვეყნიდან ანუ) შეიცვლება ხოლმე უფრო მაღალი ღირებულების მიმწოდებლებით თავისუფალი ვაჭრობის ზონიდან.
6.ევროკავშირის პოლიტიკური სტრუქტურა
●	ევროკავშირის კომისია - ევროკავშირის კანონმდებლობის საკითხები
•ევროპის საბჭო - საბოლოო მაკონტროლებელი ორგანო, ევროკომისიის პროეტქზე ვიზის დამდებია
•ევროპარლამენტი - საკონსულტაციო და არა საკანონმდებლო ორგანო.
•იუსტიციის სასამართლო - უმაღლესი სააპელაციო სასამართლო ევროკავშირის სამართლისთვის.
7.საქართველოს ეკონომიკური სავაჭრო პოლიტიკა
იმპორტი
საქართველოს მსოფლიოში ერთ-ერთი ყველაზე ლიბერალური და კონკურენტული სავაჭრო რეჟიმი აქვს. საკანონმდებლო ცვლილების შესაბამისად, 2006 წლის 1 სექტემბრიდან საიმპორტო ტარიფების 16 სატარიფო განაკვეთი შემცირდა 3 განაკვეთამდე (0, 5 და 12%). საიმპორტო ტარიფები გაუქმდა პროდუქციის დაახლოებით 85%-ზე. აღარ არსებობს სეზონური ტარიფები.
ექსპორტი
 ექსპორტი ან რეექსპორტი საქართველოდან განთავისუფლებულია საბაჟო გადასახადისაგან
 
ირიბი გადასახადები
დამატებული ღირებულების გადასახადის და სააქციზო გადასახადის განაკვეთები ადგილობრივ და იმპორტირებულ პროდუქციაზე თანაბარია. 
8.საქართველოში მოქმედი სავაჭრო რეჟიმები და საერთაშორისო ხელშეკრულებები
უპირატესი ხელშეწყობის რეჟიმი (Most-Favored-Nation)-სახელმწიფოები ურთიერთშეთანხმების საფუძველზე ერთმანეთს უპირატესობებსა და შეღავათებს ანიჭებენ სხვადასხვა სფეროში
პრეფერენციათა განზოგადებული სისტემა (Generalized System of Preferences - GSP) - ბენეფიციარი ქვეყნებიდან იმპორტირებულ საქონელზე საბაზო საიმპორტო ტარიფის შემცირებული განაკვეთების დაწესება, რაც აადვილებს განვითარებადი ქვეყნების საქონლის შეღწევას განვითარებული ქვეყნების ბაზარზე.
9.საქართველოს თავისუფალი ვაჭრობის ხელშეკრულებები გაფორმებული აქვს შემდეგ ქვეყნებთან
●	ჩინეთი
●	თურქეთი
●	აზერბაიჯანი
●	სომხეთი

●	უკრაინა
●	მოლდოვა
●	ყაზახეთი
●	უზბეკეთი
●	თურქმენეთი
●	ევროკავშირი
2014 წლის 1 სექტემბრიდან ევროკავშირიდან საქართველოში იმპორტირებულ პროდუქტზე საბაჟო გადასახადი გაუქმდა. გადასახადები ასევე გაუქმდა საქართველოდან ევროკავშირში ექსპორტირებულ პროდუქტებზეც

10.რატომაა კარგი DCFTA 
●	პროდუქტითა თუ მომსახურებით ვაჭრობის ლიბერალიზაცია
•ახალ ბაზრებთან წვდომა/ახალ ბაზრებზე შესვლის სიმარტივე
•საბაჟო ბარიერების შემცირება
•ვაჭრობის ახალი შესაძლებლობები
•ეკონომიკური თანამშრომლობა
●	ახალი საინვესტიციო შესაძლებლობები
●	სამართლიანი კონკურენცია
●	ვაჭრობის პროცედურების სიმარტივე




